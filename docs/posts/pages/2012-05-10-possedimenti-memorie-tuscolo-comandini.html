<!DOCTYPE html>
<html xmlns="http://www.w3.org/1999/xhtml" lang="it" xml:lang="it"><head>

<meta charset="utf-8">
<meta name="generator" content="quarto-1.3.340">

<meta name="viewport" content="width=device-width, initial-scale=1.0, user-scalable=yes">

<meta name="author" content="Claudio Comandini">

<title>Grand Tour - Possedimenti, influenza e memorie della perduta città di Tuscolo</title>
<style>
code{white-space: pre-wrap;}
span.smallcaps{font-variant: small-caps;}
div.columns{display: flex; gap: min(4vw, 1.5em);}
div.column{flex: auto; overflow-x: auto;}
div.hanging-indent{margin-left: 1.5em; text-indent: -1.5em;}
ul.task-list{list-style: none;}
ul.task-list li input[type="checkbox"] {
  width: 0.8em;
  margin: 0 0.8em 0.2em -1em; /* quarto-specific, see https://github.com/quarto-dev/quarto-cli/issues/4556 */ 
  vertical-align: middle;
}
</style>


<script src="../../site_libs/quarto-nav/quarto-nav.js"></script>
<script src="../../site_libs/quarto-nav/headroom.min.js"></script>
<script src="../../site_libs/clipboard/clipboard.min.js"></script>
<script src="../../site_libs/quarto-search/autocomplete.umd.js"></script>
<script src="../../site_libs/quarto-search/fuse.min.js"></script>
<script src="../../site_libs/quarto-search/quarto-search.js"></script>
<meta name="quarto:offset" content="../../">
<script src="../../site_libs/quarto-html/quarto.js"></script>
<script src="../../site_libs/quarto-html/popper.min.js"></script>
<script src="../../site_libs/quarto-html/tippy.umd.min.js"></script>
<script src="../../site_libs/quarto-html/anchor.min.js"></script>
<link href="../../site_libs/quarto-html/tippy.css" rel="stylesheet">
<link href="../../site_libs/quarto-html/quarto-syntax-highlighting.css" rel="stylesheet" id="quarto-text-highlighting-styles">
<script src="../../site_libs/bootstrap/bootstrap.min.js"></script>
<link href="../../site_libs/bootstrap/bootstrap-icons.css" rel="stylesheet">
<link href="../../site_libs/bootstrap/bootstrap.min.css" rel="stylesheet" id="quarto-bootstrap" data-mode="light">
<script id="quarto-search-options" type="application/json">{
  "location": "navbar",
  "copy-button": false,
  "collapse-after": 3,
  "panel-placement": "end",
  "type": "overlay",
  "limit": 20,
  "language": {
    "search-no-results-text": "Nessun risultato",
    "search-matching-documents-text": "documenti trovati",
    "search-copy-link-title": "Copiare il link nella ricerca",
    "search-hide-matches-text": "Nascondere i risultati aggiuntivi",
    "search-more-match-text": "ci sono altri risultati in questo documento",
    "search-more-matches-text": "ulteriori risultati in questo documento",
    "search-clear-button-title": "Pulire",
    "search-detached-cancel-button-title": "Cancellare",
    "search-submit-button-title": "Inviare"
  }
}</script>


<link rel="stylesheet" href="../../styles.css">
</head>

<body class="nav-fixed">

<div id="quarto-search-results"></div>
  <header id="quarto-header" class="headroom fixed-top">
    <nav class="navbar navbar-expand-lg navbar-dark ">
      <div class="navbar-container container-fluid">
      <div class="navbar-brand-container">
    <a class="navbar-brand" href="../../index.html">
    <span class="navbar-title">Grand Tour</span>
    </a>
  </div>
            <div id="quarto-search" class="" title="Ricerca"></div>
          <button class="navbar-toggler" type="button" data-bs-toggle="collapse" data-bs-target="#navbarCollapse" aria-controls="navbarCollapse" aria-expanded="false" aria-label="Attiva/disattiva la navigazione" onclick="if (window.quartoToggleHeadroom) { window.quartoToggleHeadroom(); }">
  <span class="navbar-toggler-icon"></span>
</button>
          <div class="collapse navbar-collapse" id="navbarCollapse">
            <ul class="navbar-nav navbar-nav-scroll me-auto">
  <li class="nav-item">
    <a class="nav-link" href="../../bookwinebar.html" rel="" target="">
 <span class="menu-text">BookWineBar</span></a>
  </li>  
  <li class="nav-item">
    <a class="nav-link" href="../../catalogo.html" rel="" target="">
 <span class="menu-text">Catalogo</span></a>
  </li>  
  <li class="nav-item">
    <a class="nav-link" href="../../incontri.html" rel="" target="">
 <span class="menu-text">Incontri</span></a>
  </li>  
  <li class="nav-item">
    <a class="nav-link" href="../../turismo.html" rel="" target="">
 <span class="menu-text">Turismo</span></a>
  </li>  
  <li class="nav-item">
    <a class="nav-link" href="../../musiche.html" rel="" target="">
 <span class="menu-text">Musiche</span></a>
  </li>  
  <li class="nav-item">
    <a class="nav-link" href="../../scritture.html" rel="" target="">
 <span class="menu-text">Scritture</span></a>
  </li>  
</ul>
            <ul class="navbar-nav navbar-nav-scroll ms-auto">
  <li class="nav-item">
    <a class="nav-link" href="../../contatti.html" rel="" target="">
 <span class="menu-text">contatti</span></a>
  </li>  
  <li class="nav-item compact">
    <a class="nav-link" href="https://www.linkedin.com/groups/4880518/" rel="" target=""><i class="bi bi-linkedin" role="img">
</i> 
 <span class="menu-text"></span></a>
  </li>  
  <li class="nav-item compact">
    <a class="nav-link" href="https://twitter.com/tweet_scritture" rel="" target=""><i class="bi bi-twitter" role="img">
</i> 
 <span class="menu-text"></span></a>
  </li>  
  <li class="nav-item compact">
    <a class="nav-link" href="https://www.facebook.com/search/scritturemagazine" rel="" target=""><i class="bi bi-facebook" role="img">
</i> 
 <span class="menu-text"></span></a>
  </li>  
  <li class="nav-item compact">
    <a class="nav-link" href="https://t.me/grandtourfrascati" rel="" target=""><i class="bi bi-telegram" role="img">
</i> 
 <span class="menu-text"></span></a>
  </li>  
  <li class="nav-item compact">
    <a class="nav-link" href="mailto:grandtour.frascati@gmail.com" rel="" target=""><i class="bi bi-envelope" role="img" aria-label="Email">
</i> 
 <span class="menu-text"></span></a>
  </li>  
</ul>
            <div class="quarto-navbar-tools">
</div>
          </div> <!-- /navcollapse -->
      </div> <!-- /container-fluid -->
    </nav>
</header>
<!-- content -->
<div id="quarto-content" class="quarto-container page-columns page-rows-contents page-layout-article page-navbar">
<!-- sidebar -->
<!-- margin-sidebar -->
    <div id="quarto-margin-sidebar" class="sidebar margin-sidebar">
        <nav id="TOC" role="doc-toc" class="toc-active">
    <h2 id="toc-title">In questa pagina</h2>
   
  <ul>
  <li><a href="#i-possedimenti" id="toc-i-possedimenti" class="nav-link active" data-scroll-target="#i-possedimenti">1. I possedimenti</a></li>
  <li><a href="#linfluenza" id="toc-linfluenza" class="nav-link" data-scroll-target="#linfluenza">2. L’influenza</a></li>
  <li><a href="#le-memorie" id="toc-le-memorie" class="nav-link" data-scroll-target="#le-memorie">3. Le memorie</a></li>
  </ul>
</nav>
    </div>
<!-- main -->
<main class="content" id="quarto-document-content">

<header id="title-block-header" class="quarto-title-block default">
<div class="quarto-title">
<h1 class="title">Possedimenti, influenza e memorie della perduta città di Tuscolo</h1>
  <div class="quarto-categories">
    <div class="quarto-category">storia</div>
    <div class="quarto-category">urbanistica</div>
    <div class="quarto-category">Frascati</div>
    <div class="quarto-category">Tuscolo</div>
    <div class="quarto-category">Roma</div>
    <div class="quarto-category">Famiglia Colonna</div>
    <div class="quarto-category">Claudio Comandini</div>
  </div>
  </div>



<div class="quarto-title-meta">

    <div>
    <div class="quarto-title-meta-heading">di</div>
    <div class="quarto-title-meta-contents">
             <p>Claudio Comandini </p>
          </div>
  </div>
    
    <div>
    <div class="quarto-title-meta-heading">Data di Pubblicazione</div>
    <div class="quarto-title-meta-contents">
      <p class="date">10 maggio 2012</p>
    </div>
  </div>
  
    
  </div>
  

</header>

<div class="quarto-figure quarto-figure-center">
<figure class="figure">
<p><img src="images/custode.jpg" class="img-fluid figure-img" width="648"></p>
</figure>
</div>
<p><em>Tuscolo anima del medioevo romano. Le Goff: la dispersione locale dei poteri. Dispersione del patrimonio archeologico. Distribuzione delle proprietà del feudo tuscolano: la rocca, i castelli, le torri, le coste, la via Latina e le altre. Congiunti e discendenti della potente casa baronale: i Colonna e gli altri. L’Aventino. I Templari al palazzo di Marozia e Alberico. Le chiese e i mitrei. Benedettini e basiliani. Papi e imperatori. Pellegrini e crociati. San Pietro e l’immagine di Gerusalemme.</em></p>
<section id="i-possedimenti" class="level2">
<h2 class="anchored" data-anchor-id="i-possedimenti">1. I possedimenti</h2>
<p>Ci sono storie che già in tempi lontani sembravano lontane, e figurarsi quindi a noi quanto possono sembrare distanti. Tuttavia, la loro influenza sugli eventi è stata enorme e di queste storie, tra loro intrecciate come radici, tuttora le strade di Roma e le pendici del Tuscolo nascondono le memorie: forse memorie morte, comunque avviluppate e fitte.</p>
<p>Se la Roma medievale è un «<em>fantasma inafferrabile</em>» (Mario Sanfilippo), Tuscolo ne è l’anima, tanto viva ai suoi tempi quanto dimenticata oggi: metterne in luce ruoli e vicende può quindi in qualche modo dare voce al fantasma dal quale peraltro si formano istituzioni e concetti che ancora caratterizzano il nostro stesso mondo. Inoltre la storia dei luoghi, al di là di ogni retorico localismo, può offrire dettagli che nella loro concretezza sono ampiamente chiarificatori dei processi collettivi: soprattutto rispetto alla struttura feudale, «<em>trionfo della dispersione locale dei poteri</em>» (Jacques le Goff).</p>
<p>Quello che ci rimane di Tuscolo è pressappoco questo: siti cancellati, resti dispersi, dati carenti e fonti manipolate. Inoltre, ricordiamo di più quanto appartiene all’era classica e imperiale di ciò che riguarda il medioevo a noi più prossimo, e certamente non perché questa sia un’epoca oscura: in realtà, l’oscurità è tutta nostra. E dove l’accanimento distruttivo è stato notevole e anche protratto nel tempo in modo costante, al punto che il saccheggio arriva fino ad oggi, la tutela espressasi nel tempo, nonostante alcuni recenti e decisivi impegni, è stata sostanzialmente insignificante.</p>
<p>Tra questi, un Museo Tuscolano a Frascati, a cui si aggiunge quello dell’Abbazia di San Nilo a Grottaferrata, nonostante l’eleganza, piuttosto irrisori e non in grado di rendere effettiva testimonianza dell’antica città; per quanto abbia una sua utilità, mantenere alla storia un esclusivo aspetto di conservazione e di celebrazione rischia di toglierle respiro, per quindi soffocarla nella giustificazione degli equilibri del presente. Consideriamo inoltre che è assurdo disperdere il già labile interesse collettivo per contendersi, come accade in modi innominabili, un singolo ritrovamento e così irridirlo in nome di un campanilismo <em>paesano</em> o addirittura <em>circoscrizionale</em>, privo di senso per il mondo antico e medievale, che anche dove è più particolarista mantiene sempre respiro universale, nonché per il nostro futuro, almeno se si intende restituire significato tanto alla storia quanto al nostro agire.</p>
<p>Da parte loro, scavi sistematici compiuti in più di trent’anni dall’Accademia Spagnola, che hanno dato risultati significativi nella valorizzazione dell’area della Basilica Forense, delle Terme, del Santuario extraurbano, del Sacello di Mercurio e di altri ritrovamenti, risultano purtroppo tuttavia ancora piuttosto <em>feticisti</em> nel loro operato, nonché espressione di una deterritorializzazione che certamente non può facilitare fruizione e partecipazione rispetto all’area e ai suoi tesori. Né nei confronti di coloro che, come tanti tuscolani di oggi, hanno vissuto per lungo tempo in <em>intimità</em> con le rovine, e neppure rispetto a quello che è l’aspetto storico, di dimensione internazionale, proprio alle vicende a cui il sito ha fornito espressione.</p>
<p>Le questioni sono a dir poco annose e complicate. Per quanto riguarda le fonti storiche, si può tranquillamente affermare che i cronisti dell’epoca, quali Pier Damiani e Rodolfo il Glabro, e prima ancora Liutprando da Cremona, non erano troppo lontani dal <em>gossip</em> giornalistico odierno, tanto vincolanti erano gli interessi dai quali dipendevano, quanto esagerati, e spesso grotteschi, i toni da loro usati per raccontare le storie. Quello che ancora oggi riusciamo a vedere del paesaggio perduto di Tuscolo è quindi strappato alla polvere: non sono tanto i resti a portarci testimonianze, quanto proprio ciò che è andato <em>distrutto</em>. Ma è pur vero che fu Tuscolo ad aver dimenticato il proprio potere, e le popolazioni locali sono segno di tale oblio. Cercarne le origini, e ritrovarne il mondo perduto, significa anche guardare oltre la loro identificazione con l’<em>immediato</em>.</p>
<p>I <em>Comites de Tusculana</em> si chiamano così in quanto assumono il titolo di Conti del Sacro Palazzo Lateranense e appartengono al gruppo delle famiglie baronali romane. La loro stirpe occupa l’antica citta di <em>Tusculum</em>, secondo leggenda fondata da Telegono, a detta dei cicli troiani di Cinetone di Sparta ed Eugammone di Cireneda figlio dell’eroe greco Ulisse e della maga Circe; dalla città prendono il nome in una fase successiva all’incastellamento con cui si verifica nel X sec.&nbsp;la fortificazione delle alture. L’entità dei loro possedimenti nei sec.&nbsp;XI e XII, periodo nel quale alla potenza segue il declino e quindi la distruzione della città, fornisce indicazioni inequivocabili rispetto all’importanza della dinastia.</p>
<p>Il loro peso storico, rimasto evidente nelle indicazioni toponomastiche, nei ruderi disseminati sul territorio e anche in monumenti ancora esistenti, sollecita interrogativi rispetto ai quali discipline purtroppo non avvezze a parlare tra di loro spesso faticano a fornire visioni esaustive. Nessun studio specialistico e nessun contributo consapevole può venir trascurato, parlano i libri così come le pietre, laddove possano fornire stimoli, ma quello che servono sono le <em>risposte</em>. Percorsi plausibili possono quindi venir formulati proprio grazie all’incrocio di riferimenti articolati su più piani, coordinati con la valutazione di uno strutturato quadro generale ed elaborati attraverso una narrazione che tenda a formulare, in qualche modo, l’<em>esperienza</em> della storia.</p>
<p>Tuscolo, a circa 650 metri di altitudine, sembra rimandare ad una radice che indica “incenso” e quindi “luogo sacro” (Varrone, <em>De lingua Latina</em>, V:74; Èmile Benveniste, <em>Le vocabulaire des institutions indo-européennes</em>, 1969) Al centro della Valle Latina, sulla rocca si imponeva l’Acropoli, caratterizzata dal palazzo dei Conti sul tempio dei Dioscuri, antichi protettori della città, e dalla chiesa della SS. Trinità; più in basso, lo sviluppo urbano della Tuscolo rormana era caratterizzato dal Teatro, dal Foro, dalle Terme; le chiese del Salvatore e di San Tommaso sono quelle che tipicizzano l’epoca mediovale, na non hanno evidenza laddove il sito ha subito demolizione, incendio e aspersione di sale, oltre a protratta incuria e ripetuti saccheggi. Ambedue le aree erano difese dalle rispettive cinte murarie. In posizione extraurbana, sono ancora visibili le rovine di un santuario, originariamente dedicato a Giove o a Ercole, e un grande Teatro in <em>lapis tusculanum</em>. La Strada dei Sepolcri, con pietroni di basolato che discendono verso quel che resta della via Latina, oggi non sanno più come ben chiamarla, il che è tutto dire; dalla parte opposta, presso le pendici, i ruderi di un’ulteriore cinta muraria sono visibili a chi sa vederli, e pochi lo sanno.</p>
<p>Le ville patrizie repubblicane e imperiali di Lucullo e quella di Passieno Crispo ereditata poi da Nerone, e in seguito l’area più favorevole agli scambi commerciali, si sviluppano sul quadrante Ovest (Frascati), mentre verso Nord (Grottaferrata) trova sviluppo la suburra e quindi l’Abbazia Greca dei monaci Basiliani di San Nilo fondata sui terreni, forse appartenuti alla Villa di Cicerone, donati da Gregorio I dei Conti di Tuscolo nell’XI sec.&nbsp;Più spostati a Sud (verso Marino) risalgono al X sec., e quindi all’epoca di Giovanni X e quindi del definitivo primo affermarsi del gruppo parentale tuscolano, presso uno dei probabili siti dell’antica <em>Castrimoenium</em>, le fortificazioni dette Castel de Paolis.</p>
<p>A Nord-Est di Tuscolo (Monte Porzio), l’oratorio dedicato al monaco siriano Antonino di Apamea, introdotto secondo leggenda da monaci greci migrati nel VI sec.&nbsp;ma che appare nei documenti solo nel 1068, e sull’altura un borgo che si sviluppa ex novo, indipendentemente dai ruderi della villa soltanto attribuita a Catone che fornisce il nome al paese. A Sud-Est (Rocca Priora), presso l’antica <em>Corbium</em> distrutta ai tempi della Repubblica romana, l’Algido o Artemisio è popolato dalle chiese e dai monasteri di Santa Aurea, San Nicola, di San Michele Arcangelo, San Biagio (proprietà dell’Abbazia di San Nilo), e comprende anche Sant’Agata, fondato da Giovanni di Cappadocia, fornendo così ulteriore testimonianza di una remota attenzione dell’area al Cristianesimo greco; tale chiesa in base agli scavi dell’Accademia Spagnola si ipotizza però collocata vicino al Foro sulla collina di Tuscolo. Nel versante Est (Monte Compatri) sembrerebbero stabilirsi le condizioni di maggiore ruralità.</p>
<p>I Conti possiedono feudi e castelli soprattutto nei territori degli attuali comuni di Frascati, Grottaferrata, Monte Porzio, Monte Compatri, Rocca Priora, Colonna, Rocca di Papa, i quali comuni, insieme ad una parte compresa nel territorio romano, ancora oggi compongono la diocesi tuscolana, anticamente detta di Labico Quintanense. Le propaggini del loro potere coinvolgono in modi e periodi diversi zone che oggi fanno riferimento a diverse diocesi e sulle quali si sono sviluppati i comuni di Marino, Castel Gandolfo, Albano, Ariccia, Genzano, Nemi, Lanuvio, Artena, Gallicano, Zagarolo, Palestrina, Subiaco, Lariano, Velletri.</p>
<p>Velletri, che rappresenta nel contesto della Campagna romana un <em>unicum</em> in quanto costantemente espressione di un municipio autonomo non soggetto ad altri poteri, entra nel sec.&nbsp;X anch’essa sotto l’influenza tuscolana. Il suo episcopato viene unito dalla Chiesa a quello non proprio territorialmete prossimo di Ostia per contrastare il potere dei Conti al tempo dell’antipapa Benedetto X Mincio già vescovo della città, che rappresenta un tentativo di riscossa successivo al tracollo subito con il pontefice Benedetto IX dei Conti di Tuscolo.</p>
<p>Nell’espressione del loro potere, i Conti di Tuscolo controllano gran parte della campagna romana sud-orientale ove sviluppano il loro sistema difensivo e di controllo assecocondando la configurazione del territorio, innervandosi quindi anche a Roma ove hanno spiccate zone di influenza e importanti proprietà diffuse su un’ampia porzione dell’Urbe. Tali zone sono rintracciabili anche in quanto si è trasmesso come <em>usi civici</em>, diritti premodermi di carattere collettivo a base fideiussoria piuttosto diffusi in tutta la fascia che separa Frascati da Roma, che in una certa misura espressero nei loro esempi più datati la spartizione di Tuscolo effettuata dai poteri ecclesiastici e municipali.</p>
<p>Un quadro capace di associare questioni materiali e aspetti dinastici, orizzonte internazionale e impatti territoriali può quindi permettere di riconoscere tracce non sempre immediatamente evidenti in un’area per lungo tempo prevalentemente agricola e dalle configurazioni molto diverse da quelle attuali, eppure continuativamente centrale nelle dinamiche storiche. Questo lo dimostra anche il termine delle sue vicende: Tuscolo viene distrutta non per conflitti di carattere localistico, ma soprattutto soprattutto perché alla fine del XII sec.&nbsp;tra impero, papato e Comune di Roma si registra un netto riassetto di poteri: in quel periodo l’impero acquisisce nuova e ingente composizione territoriale dove Enrico VI e Costanza d’Altavilla realizzano l’unione dinastica tra Hoestaufen e Normanni del Meridione; il papato intende rientrare in città dopo un esilio ventennale, e lo fa nella persona di Celestino III Orsini, acerrimo rivale dei Tuscolani; il Comune di Roma, di recente istituzione, intendeva esprimere piena egemonia battendo moneta e controllando i traffici, che chiaramente comportano il controllo degli assi viari che si diramano nel territorio.</p>
<p>Il territorio del Lazio meridionale più prossimo a Roma, costituito dai residui del vulcano laziale, ha una propria naturale continuità geografica, e si muove fra dolci colline e piccoli laghi, e su di esso spicca con i suoi boschi la mole del <em>mons Albanum</em> o <em>Cabuum</em>, conosciuto oggi come monte Cavo. Le tribù del Lazio vi celebravano le <em>Feriae Latina</em>, sovrani transfughi quali Tarquinio il Superbo e Benedetto IX vi si rifugiarono. E, per quanto mi riguarda, a me piace percorrere sulle sue pendici il basolato della Via Sacra per poi sostare ad ammirare lo specchio dei due Laghi: Nemi, che è ancora riflesso di una dea pagana, e Albano sul quale è la residenza papale a riflettersi. E quindi cercare nel riverbero dell’uno quello dell’altro.</p>
<p>Nei pressi del monte c’è, alternatamente identificato presso tutti i paesi che circondano il Lago Albano, il sito di Alba Longa, che secondo leggende formalizzate e legittimate storicamente in epoca classica, venne fondata da Ascanio figlio del transfuga troiano Enea. Luogo di origine della stirpe da cui discendono Romolo e Remo che, abbandonati sulle sponde del Tevere per ordine del re usurpatore Amulio, crescono in quella che verrà chiamata Roma (Tito Livio, <em>Ab Urbe condita</em> I:3; Strabone, <em>Geografia</em> V:3,2; Plutarco, <em>Vita di Romolo</em> 3:3).</p>
<p>Monte Cavo spezza il territorio nelle due parti che segnano le due fasi dello sviluppo degli interessi materiali dei Conti nell’entroterra: prima di Benedetto IX nella parte verso la zona tuscolana, successivamente nella parte verso la zona costiera, accompagnandosi agli altalenanti rapporti con gli imperatori tedeschi che richiedono incoronazione ed esigono influenza e alla tensione ideale intrattenuta con Bisanzio che rappresenta l’altra parte dell’eredità di Roma.</p>
</section>
<section id="linfluenza" class="level2">
<h2 class="anchored" data-anchor-id="linfluenza">2. L’influenza</h2>
<p>I prolungamenti che da Tuscolo si dirigono verso la città di Roma seguono la <em>via Labicana</em> (grossomodo parallela all’attuale Casilina, importante direttrice delle basiliche cristiane), la <em>via Tuscolana</em> (che non appartiene alle strade consolari mantendo per lungo tempo carattere secondario), la <em>via Latina</em> (parzialmente l’attuale Anagnina, strada decisiva nei traffici verso il sud), la <em>via Appia antica</em> (<em>Regina Viarum</em> e via sacra dei Romani). Le strade erano segnate da numerose torri, che in una mappa di Eufrosino della Volpaia degli inizi del XVI sec., comunque tarda rispetto al periodo di nostro interesse, sono enumerate in circa 200.</p>
<p>Molte torri sono andate perdute, altre sono in rovina, alcune sono ancora visibili per quanto in forme differenti. Quelle che sorgono con certezza in un periodo successivo, oppure risultano estranee all’influenza tuscolana, sono omesse dalla considerazione a meno che non possano trovare utilità per effettuare alcune precisazioni. Riconoscere lo sviluppo delle fortificazioni, di difesa militare, di semplice avvistamento o anche a carattere commerciale e di dazio, all’interno di un sviluppo urbanistico e amministrativo come il nostro, molto lontano dall’epoca medievale, può risultare piuttosto complesso e certamente irto di insidie, tuttavia delle ipotesi sono comunque necessarie, e bisogna sempre ricordare come per tre secoli i Conti di Tuscolo siano stati il gruppo di potere più rilevante a Roma.</p>
<p>La via Labicana è anche la direttrice che maggiormente espone Tuscolo agli attacchi militari, e infatti è scenario di scontri decisivi. Al tempo delle Guerre Latine, nel 496 a.C. circa, vi si svolge la Battaglia del Lago Regillo, nella quale si contrappongono l’esercito repubblicano e quello che sostiene il re fuggiasco Tarquinio il Superbo, di cui un alleato decisivo è il dittatore di Tuscolo Ottavio Mamilio, sposo di Anicia figlia del re. Nell’alto Medioevo, nello stesso periodo degli scontri tra i Comuni del Nord Italia e l’imperatore tedesco Federico Barbarossa, nel 1167 le truppe di questi aiutano i Tuscolani a sconfiggere le armate del Comune di Roma nella Battaglia di Prataporci. A Roma la Labicana andava verso l’entroterra a partire da Porta Esquilina, oggi chiamata Arco di Gallieno (presso Piazza Vittorio), da cui dipartiva anche la Prenestina, e sotto il cui arco leggenda vuole siano state appese le teste dei cittadini tuscolani dopo la distruzione dell’antica città nel 1191.</p>
<p>Al III Miglio della Labicana non può essere stata estrenea agli interessi dei Conti la vasta proprietà imperiale <em>Ad Dos Luaros</em>, peraltro sede della diocesi tuscolana dopo il trasferimento da quella originaria di Labico-Quintanense, locata invece al VII miglio della Labicana, presso Torrenova. <em>Ad Dos Lauros</em> è dove Elena madre di Costantino imperatore ha avuto residenza ricevendo poi il mausoleo detto Torre delle Pignatte, da cui il nome del quartiere di Tor Pignattara. Lo sviluppo dell’aereoporto di Centocelle, il primo in Italia nel 1926, ha determinato l’occultamento di numerosi impianti della villa, chiamata per le dimensioni proprio <em>Centum Cellae</em>. Al IV miglio (via Palmiro Togliatti) la Torre propriamente detta di Centocelle, già Torre di San Giovanni in quanto appartenuta all’omonima basilica, databile alla fine del sec.&nbsp;XII e attribuibile ai Conti. Alla basilica di San Giovanni e allo stesso periodo appartiene pure la struttura fortificata di Tor Tre Teste sulla via Prenestina; sull’area prenestina inizialmente prevalgono i Crescenzi, rivali dei Conti, poi prevalgono i Conti e quindi i successori di questi Colonna.</p>
<p>Al VII miglio della Labicana, la torre che oggi chiamiamo Torrenova apparteneva con diverso nome ai Crescenzi; in un altro contesto storico, apparterà ai Cenci e quindi agli Aldobrandini. Siamo nella zona di influenza tuscolana anche a Colle Carcariola, presso lo snodo che porta a Tuscolo oggi conosciuto come via di Vermicino; nei pressi, a Torre Maura, è stata creduta erroneamente torre una tomba laterizia del II sec.&nbsp;d.C. con cella funeraria inferiore ora interrata, mentre è suscettibile di rientrare nelle fortificazioni tuscolane una delle rovine delle Due Torri (Giardinetti-Tor Bella Monaca) risalenti al XII-XIII sec., così come lo è il rudere a base romana del casale fortificato di Caminetti (Torrenova). Circa all’VIII miglio della Labicana, dove oggi è Torre Gaia che prende il nome da una costruzione del 1932, viene chiamata Torraccio una tomba romana a torre incorporata nel casale di Grotte Celoni riconducibile alle funzioni di qualche utilità; nei pressi, un diverticolo passa per Pantano Secco per arrivare quindi a Frascati via Cocciano. Nell’epoca che precede la distruzione di Tuscolo, non esisteva ancora Torre Jacova, costruita dai discendenti tuscolani Colonna che prendono il nome dall’omonima città. Al XV miglio la strada passava al di sotto di <em>Labicum vetus</em> (presso Monte Compatri), distrutta dai Romani al tempo della Repubblica, per dirigersi verso Capua.</p>
<p>La via Tuscolana rappresenta per lungo tempo una strada minore, e infatti le fortificazioni appartengono soltanto in parte a tale sviluppo viario, ma vengono rubricate al suo riguardo in quanto individuabili sul suo asse a partire dal Raccordo Anulare (e trattate in chilometri per l’assenza di indicazioni in miglia). Da parte sua, la scomparsa Tor Vergata risulta particolarmente incerta come attribuzione, per quanto nemmeno si possa escludere abbia avuto rilevanza vista la prossimità alla zona di più stretta pertinenza tuscolana. A metà strada tra la città di Frascati e le mura Aureliane di Roma, dopo il bivio che congiunge la via Tuscolana alla via Latina, trova crucialità per collocazione strategica e necessità di impego negli accessi a Tuscolo la Tor di Mezzavia, sorta sui ruderi di una villa imperiale, che alla fine del XII sec.&nbsp;appartiene agli Annibaldi, congiunti dei Tuscolani. Tale torre è comunque giunta a noi in una costruzione del sec.&nbsp;XIII, quindi dopo la distruzione di Tuscolo e la successiva spartizione del suo patrimonio; lo stesso si può dire della Torre dei SS. Quattro, nel quartiere oggi chiamato di Terranova, ma ben visibile dal km 13.500 della Tuscolana, confusa tra le case della speculazione edilizia e provvista di merlature ghibelline, appartenuta all’omonimo monastero e quindi agli Orsini, nemici storici di Tuscolani e Colonna.</p>
<p>Quindi, circa al km 20 della via Tuscolana, su un diverticolo che approssimandosi a Frascati riporta sulla via Latina, rappresenta sicuro patrimonio tuscolano il monastero fortificato detto di <em>Hierusalem</em>, dal quale deriva il toponimo De Salè, sede del mausoleo di Lucullo e oggi conosciuto come Torrione Micara, concesso all’abate Pietro di Montecassino da una bolla emanata nel 1017 dal pontefice Benedetto VIII dei Conti di Tuscolo. La Tuscolana prosegue da una parte procendendo per Monte Porzio e quanto è al di là congiungendosi con quella per lungo tempo chiamata via Maremmana e poi rinominata Gregoriana, trovando invece dall’altra parte un diverticolo su cui arrampicarsi che lambisce l’antica Frascati e, attraverso quella che oggi è conosciuta come Salita dei Cappuccini, penetrare a Tuscolo.</p>
<p>La via Latina prende corso dalla porta omonima. Nei pressi c’è la chiesa di San Giovanni evangelista, che nella vicina cappella di San Giovanni in Oleo subisce il martirio. La chiesa nel sec.&nbsp;V viene eretta da papa Gelasio sopra un tempio dedicato alla dea Diana, e nei sec.&nbsp;X-XII è particolarmente legata ai Tuscolani. La via Latina costeggia la valle della Caffarella, corridoio naturale con la via Appia. Circa al V miglio, visibile lungo la linea ferroviaria Roma-Frascati presso Ciampino, c’è il Torraccio della Marrana o dell’Acqua Sotterra, ricordato in una bolla del 1122 di papa Callisto II dei Conti di Borgogna per l’adduzione dell’acqua Crabra o Mariana verso gli Orti di San Giovanni attraverso una condotta dell’acquedotto Claudio; tale acqua scorreva parallelamente alla via Latina costituendo un fiume oggi scomparso che si poneva quindi confine tra Tuscolo e Roma, il cui controllo fu decisivo nella competizione per il dominio sulla Campagna, e che sgorgava nella valle Marciana. Domina tale valle, non lontano dalle catacombe <em>Ad Decimum</em> che forniscono indicazione della miglia, l’importante dominio tuscolano costituito dalla stazione di cambio del Castello di Borghetto, passato ai Savelli dopo la distruzione di Tuscolo, dove oggi si biforca l’Anagnina e anticamente attraversato dalla strada. A tale altezza, la via raggiunge l’Appia attraverso la Mola Cavona. Circa all’VIII miglio, un diverticolo passa per quella che conosciamo come via del Fico per quindi arrampicarsi al XII miglio attraverso la Via dei Sepolcri verso Tuscolo.</p>
<p>La via Appia antica muove da Porta Capena (ruderi presso Porta San Sebastiano). Probabile pertinenza tuscolana l’area del circo di Massenzio e della tomba di Romolo, nell’area a confine con la via Ardeatina. L’Appia attraversa strutture fortificate facilmente riconoscibili quali il Mausoleo di Priscilla, la Tomba di Cecilia Metella, la Villa dei Quintili, Casal Rotondo, Torre Selce, <em>Castrum Bovillae</em> (Frattocchie) dove la Mola Cavona riporta sulla via Latina e dalla parte opposta imbocca la Nettunense; tali strutture fortificate sono comprese nel tratto tra il II e il XI miglio la cui intera area è nel XI sec.&nbsp;proprietà dei Conti di Tuscolo. La strada percorre quindi la Campagna laziale meridionale, attraversa i i monti Lepini e la palude Pontina, dove i Conti possiedono Ninfa e Norma, l’una al mezzo e l’altra alla fine delle loro vicende. La via inizialmente arriva, come la Casilina e la Latina, a Capua; successivamente al III sec.&nbsp;d.C., l’Appia trova presecuzione fino a Brindisi, porto per la Grecia.</p>
<p>Per quanto riguarda gli interessi costieri, un documento di donazione dell’anno 983 permette di stabilire una connessione dei Conti di Tuscolo con il <em>castrum</em> di Porto (Fiumicino). Nel 999, Gregorio I ha ruolo di <em>consul et dux</em> e di <em>praefectus navalis</em>, ed è tradizione erudita pur se oscura che suo figlio Teofilatto II riceva nel 1001 quale titolo onorifico quello di vescovo di Porto, per poi venir nominato nel 1012 pontefice come Benedetto VIII. Nel 1016 guida un’alleanza con le repubbliche marinare di Pisa e Genova e altri contro i Saraceni insediati in Sardegna che nelle loro incurioni avevano distrutto Luni sul Magra. Consolidato il ruolo marittimo della Chiesa e dei Tuscolani e posto le basi per alleanze nazionali che preannuciano le Crociate, il papa nel 1018 emette una bolla che legittima la proprietà ecclesiastica di Porto, decisione blindata che risponde a quanto è chiamato <em>papato di famiglia</em> conferendogli però anche scopi utili. Al loro acme i Tuscolani hanno la proprietà di zone costiere quali Torre Astura sulla via Pontina, Nettuno sulla Nettunense, e Terracina sulla via Appia.</p>
<p>L’influenza dei Conti si estende anche a nord di Roma, dove ai tempi di Teofilatto e Sergio III hanno proprietà a <em>Silva Candida</em> presso la via Boccea. Successivamente, si sviluppano in zone della Tuscia quali Galeria sulla via Clodia, Mazzano sulla valle del Treja, Celleno sulla valle del Tevere, Bolsena, Capodimonte, Montefiascone (che sarà l’ultimo possedimento dopo l’abbandono di Tuscolo), Vico (distrutta dal papato nel 1186 per effetto della politica tuscolana) e altri centri presso il lago di Bolsena. Nella Sabina è sua alleata la filoimperiale Abbazia di Farfa. Nell’epoca di Benedetto IX, i Tuscolani intrattengono rapporti di parentela con il duca di origine longobarda Gaumario IV di Salerno che conferisce al suo Ducato la massima estensione territoriale, poi esautorato dall’imperatore Enrico III di Franconia deciso avversario del papa tuscolano; sempre in tali circostanze sono alleati di Bonifacio di Toscana, lui stesso di origine longobarda, il cui dominio comprendeva anche zone oggi in Emilia, Lombardia e Veneto, padre di Matilde di Canossa fedelissima del pontefice riformista Gregorio VII di Soana. Il loro potere assume quindi spiccata rilevanza anche sul territorio peninsulare, e tuttavia quelli che possiamo chiamare i poteri forti dell’epoca seguono altre direttive.</p>
<p>A Roma, dove i Conti controllano per lungo tempo l’istituzione del papato, le milizie fiscali e navali e le cariche cittadine, sono attestate, seppur non tutte nello stesso periodo, diverse proprietà, i cui passaggi possono farci comprendere reti, relazioni e geneaologie del gruppo parentale. Infatti, il palazzo di via Lata, oggi nella piazza SS. Apostoli, era già stato casa di famiglia degli Anici, la <em>gens</em> che discende da Ottavio Mamilio e Anicia, e sappiamo che ad esso vi sono legate le origini dell’<em>augusta senatrix</em> Teodora, moglie del potente Teofilatto; in seguito, per lungo tempo il palazzo sarà residenza principale dei Colonna, discendenti tuscolani attraverso Pietro <em>de Columna</em>, nipote di Benedetto IX il <em>tre volte papa</em> apice di tutte le controversie. Nella zona del porto fluviale di Ripa Grande da cui proviene Teofilatto, sorge l’Aventino, sul quale c’è il palazzo oggi conosciuto come Santa Maria del Priorato; precedentemente consacrato a San Giovanni, era stato dimora di Marozia e quindi di Alberico, rispettivamente figlia e nipote di Teofilatto. Alberico, <em>princeps</em> romano che favorisce il fenomeno dell’incastellamento e supporta la riforma cluniacense dei monasteri, lo dona ai Benedettini; in seguito, passerà ai Templari.</p>
<p>Il fantasma della Roma medievale prende quindi corpo nell’anima tuscolana. E oltre a quanto già riportato, è ipotizzabile da parte dei Conti di Tuscolo un utilizzo della Torre dei Conti, originariamente alta 60 metri e dimezzata da un terremoto del 1348. La Torre viene eretta presso il Foro Romano su una delle esedre del <em>Templum Pacis</em> edificato nel 75 d.C. dopo la conquista di Gerusalemme, nella zona sulla quale insisteva parte del <em>Templum Telluris</em> costruito in seguito all’unificazione romana della penisola, ora del tutto scomparso. Una prima costruzione della torre è effettutata nel 858 da Pietro dei Conti di Anagni, e viene quindi consolidata nel 867 dal pontefice Niccolo I; se questi è un probabile esponente dalla <em>gens</em> Anicia dalla quale derivano la stirpe di Teofilatto e quindi i Tuscolani, il primo appartiene ad uno dei molti rami in cui si suddivide la famiglia Conti nei territori della Campagna romana più a sud, che intrattengono con i Conti di Tuscolo parentela tramite ceppo patrizio comune. Papa Innocenzo III, deciso esponente della teocrazia papale, nasce nel 1161 come Lotario dei Conti di Segni a Gavignano, nel 1153 feudo di Giordano dei Conti di Tuscolo, ed è lui che nel 1238, su un progetto che Vasari ci informa redatto da Marchionne d’Arezzo responsabile anche della Torre delle Milizie, termina la fortificazione della Torre dotandola dell’aspetto che, pur con le menomazioni successivamente subite, ha ancora oggi. Quando qui ci interessa è notare come anche un singolo monumento marginalmente associabile ai Conti di Tuscolo possa far comprendere la vastità del loro potere.</p>
<p>Potere che è destinato a sgretolarsi proprio mentre la città sulla collina procede verso la sua distruzione e il loro ruolo viene progressivamente assunto da elementi dell’aristocrazia maggiormente inclini alla mediazione con gli emergenti poteri borghesi e mercantili. Inoltre, il sostegno ad Anacleto II Pierleoni contro Innocenzo II Papareschi, invece di rafforzarli uleriormente a livello territoriale, li isola politicamente su tutti i fronti, portando impero, nobiltà e clero ad eroderne l’egemonia. In seguito, alcune importanti spartizioni patrimoniali coinvolgono al 1090 due figlie di Agapito dei Conti di Tuscolo, che vanno in sposa una ad Oddone Frangipane, che riceve in dote Marino, Rocca di Papa, Monte Compatri, mentre l’altra diventa moglie di Annibale Annibaldi, portando Rocca Priora, Monte Porzio e Molara.</p>
<p>Da parte loro i Colonna, discendenti diretti dei tuscolani, esprimono abbastanza presto ambivalenti rapporti con il papato. Tra 1101 e 1108 Pietro I, che possiede Colonna, Monteporzio, Rocca Priora, Gallicano, Zagarolo, Palestrina e Cave, è in conflitto con papa Pasquale II Raineri di Bleda per il possesso di Zagarolo, Palestrina e Cave. Invece, nel 1152, Oddone e Carsidonio vendono al pontefice Eugenio III Paganelli metà dei beni di Tuscolo, Monte Porzio e Monte Fortino (Artena). Prestigio e risse dei Colonna saranno destinate ad approfondirsi nei secoli successivi.</p>
<p>I gruppi parentali più prossimi ai Conti tuscolani sono quindi i Colonna. Appartengono allo stesso ceppo dei Conti di Segni e delle loro diramazioni. Intrattengono alleanze matrimoniale con i Conti di Galeria, i Pierleoni, gli Annibaldi, i Frangipane, mentre più sfumate appaiono le relazioni con i Monticelli di Tivoli e i Prefetti di Vico. I Crescenzi, che si dividono in numerose ramificazioni, discendono anch’essi da Teofilatto per via della figlia Teodora I; tra loro i due gruppi parentali si contendono lungamente il potere su Roma e sul territorio prenestino e tiburtino, si disputano le cariche papali e quindi tanto i ruoli fiduciari quanto le ostilità da intrattenenre con le potenze imperiali. Gli intrecci dinastici dei Conti coinvolgono discendenti carolingi, dove papa Giovanni XII è figlio di Alberico II e di Alda figlia di Ugo di Provenza figlio a sua volta di Berta di Lotaringia, nonché la casa di Franconia in quanto il conte Tolomeo II sposa in seconde nozze, dopo la morte di Tropea nipote di Anacleto II, Berta figlia naturale dell’imperatore Enrico V. Sono decisive le relazioni politiche con gli Ottoni, dati gli stretti e controversi rapporti tra il pontefice Giovanni XII e Ottone I e quelli tra Gregorio I e Ottone III, cruciali nella <em>renovatio imperii</em>.</p>
<p>Negli anni intorno al 1000 i Conti amministrano anche Palestrina e zone circostanti, che in seguito trovano sviluppo con i Colonna. Hanno quindi ruolo nel ducato autonomo dell’ampio territorio di Tivoli, le cui vicende trovano particolari sviluppi. Infatti, è un contenzioso fiscale della città di Tivoli contro l’imperatore a far scaturire la cacciata di Ottone III da Roma, guidata dal suo uomo di fiducia Gregorio I di Tuscolo. In seguito, Tivoli si schiera con il Barbarossa per difendersi dall’egemonia di Roma, che la costringe a limitazioni patrimoniali a favore del monastero di Subiaco, e l’imperatore le concede uno stemma provvisto di aquila simile a quello tuscolano. Quando ci si agginge a distruggere Tuscolo, un contingente di Tivoli partecipa all’assedio sotto la minaccia che papato, impero e comune romano le avrebbero fatto subire la stessa fine; sulla rocca tuscolana ormai condannata viene sottratta un’icona di Cristo Salvatore che può essere identificata con quella ancora custodita nella cattedrale tiburtina di San Lorenzo.</p>
<p>Le vicende di Tivoli rappresentano un parallelo piuttosto interessante a quelle di Tuscolo, e costituiscono un ulteriore elemento di decodifica della storia nascosta di Roma, che riguarda non tanto i monumenti del centro storico e la straordinaria capacità di assimilazione e di ospitalità che l’Urbe testimonia nel carattere composito dell’epoca dei Re e dell’Impero, quanto la spietata pretesa di dominazione e la rigida impostazione militare e fiscale, a cui si collega la sistematica distruzione delle città ribelli, già da Gregorovius messa in evidenza come azione tipica tanto della fase della Repubblica romana quanto del papato e del comune medievali. E infatti, della Tuscolo un tempo potente, oggi non ne resta più traccia.</p>
</section>
<section id="le-memorie" class="level2">
<h2 class="anchored" data-anchor-id="le-memorie">3. Le memorie</h2>
<p>Se le storie di Tuscolo appartengono a pietre distrutte, spesso i documenti le riportano in modo frammentario e incerto. A Roma, alcune di queste storie sembrano incontrarsi, in tempi e modi diversi, in un palazzo ancora visibile sull’Aventino e tuttora celebre seppure per altre attrattive, appartenuto a illustri proprietari che quasi nessuno ricorda, collocato su di un colle che, per quanto per lungo tempo in una zona liminare e appartata, è al centro della nascita stessa di Roma. E se Tuscolo è fondata nella data mitica del VII sec.&nbsp;a.C. da un figlio del greco Ulisse, Roma trova origine storica nel 753 a.C. ad opera dei discendenti del troiano Enea: la polarità di forze sembra animare l’immaginario, la storia e il territorio in ogni suo riferimento.</p>
<p>Il colle può aver preso il nome dal re Aventino Silvio di Alba Longa (857-820 a.C.), discendente di Enea e antenato di Romolo e Remo, sepolto su questo colle (Tito Livio, <em>Ab Urbe condita</em> I:3). Il nome può però derivare anche da <em>Adventus</em>, in riferimento ad una delle sfide su chi debba essere il fondatore della nuova città. Sull’Aventino Romolo avvista sei avvoltoi, in seguito Romolo sul Palatino dodici, disputano se sia più determinante la priorità o il numero; al prevalere di Romolo, Remo oltraggia i confini stabiliti dal fratello per Roma. Che quindi lo uccide, per seppellirlo nel luogo in cui avrebbe voluto fondare Remoria, sul colle che guarda al fiume dove vennero abbandonati ancora in fasce (Livio, <em>Ab Urbe condita libri</em> I: 6; Floro, <em>Epitoma de Tito Livio bellorum omnium annorum DCC</em>, I:1.6; Plutarco, <em>Vita di Romolo</em> 9:4, 11:1; Strabone, <em>Geografia</em> V:3,2). La polarità, evidente nei gemelli Romolo e Remo, è al nucleo della stessa Roma, e peraltro sono gemelli anche i Dioscuri, Castore e Polluce figli di Giove, divinità protettrici di Tuscolo che al tempo delle Guerre Latine passano dalla parte di Roma, e nelle quali la contrapposizione fatale sembra risolversi in equilibrio di forze.</p>
<p>Altre contrapposizioni e altri equilibri possono essere rinvenuti anche ad un altro estremo della storia che stiamo osservando. Nel 1138, successivamente alla morte di Anacleto II Pierleoni, antipapa di origine ebraica, Innocenzo II Papareschi si afferma definitivamente a Roma, e assegna quella che all’epoca è perlopiù conosciuta come <em>Sancta Maria de Aventino</em> all’Ordine dei Cavalieri del Tempio di Gerusalemme. I Templari, uno dei più controversi ordini della Cristianità, avevano ricevuto la Regola nel 1128 al Concilio di Troyes da San Bernardo di Chiaravalle, potente alleato del papa. Il palazzo turrito, che con tutti i rimaneggiamenti subiti è ancora oggi visibile guardando al colle dai pressi del ponte Sublicio e di Porta Portese, figura tra i primi insediamenti dell’ordine in Italia.</p>
<p>Il palazzo aveva già una vicenda illustre, essendo appartenuto nei secoli immediatamente precedenti proprio ad alcuni dei principali antesignani dei Conti di Tuscolo, il cui esponente Tolomeo I, in un periodo immediatamente precedente a quello dell’insediamento templare, per preservare le proprie prerogative baronali aveva contratto il suo primo matrimonio proprio con la nipote di papa Anacleto. Le questioni legate a Tuscolo sono piuttosto intrecciate: intrecciarle ulteriormente può aiutare quindi a comprenderle, facendo come se per davvero si percorressero di continuo le strade di riferimento sempre in diverse direzioni, variando passi e prospettive da cui cogliere una città: una citttà difficile da cogliere, anche perché non c’è più da tempo. Ripercorriamo quindi la storia vista già in parte seguendone maggiormente lo sviluppo cronologico, cercando di scioglierne gli intrecci.</p>
<p>Agli inizi del 900 il palazzo sul colle è residenza di Marozia, figlia di Teofilatto, il quale dal 901 figura tra i maggiorenti romani non patrizi nominati dall’esponente carolingio Ludovico III di Provenza, che nel 905 viene accecato dal suo rivale Berengario del Friuli. L’origine di Teofilatto è incerta, il nome suggerisce possa essere bizantina o ravennate, e la presenza greca nella zona compresa tra Aventino e Circo Massimo è attestata già da tempi precedenti. A palazzo SS. Apostoli, presso la via Lata (attuale via del Corso) Teofilatto esercita la carica di <em>Iudex Dativus</em> e <em>Vestararius</em>, specie d’intendente di finanza, a capo anche delle milizie cittadine. Originaria di via Lata è la moglie, la nobile Teodora, <em>Vetusta Senatrix</em>, appartente alla <em>gens Anicia</em>, secondo alcuni tardi apologeti addirittura alla <em>gens Julia</em>. Pur ammettendo che le genalogie siano strumenti di potere e di propaganda, non vuole dire che la gente dell’epoca non ci credeva e non le prendeva sul serio, così come il simbolico vale qualcosa se sa essere effettuale. E la partecipazione di Teofilatto alla spedizione del 915 contro i Saraceni del Garigliano che nelle loro incursioni arrivavano a minacciare anche Roma, guidata dal pontefice Giovanni X già arcivescovo di Ravenna e alla quale partecipano tra gli altri il longobardo Alberico insediatosi come signore di Spoleto, Berengario del Friuli e Guamario di Salerno, permette all’influente ottimate di consolidare la già vasta rete di alleanze.</p>
<p>Marozia diviene in sequenza moglie dei tre sovrani più influenti del tempo: Alberico di Spoleto, Guido di Toscana, Ugo di Provenza, questi ultimi due figli dell’altrettanto discussa discendente carolingia illegittima Berta di Lotaringia. Inoltre, intrattiene rapporti piuttosto stretti con diversi papi, il che ci porta a considerare Liutprando e altre malevole fonti dell’epoca, che dipingono un quadro a cui è stato coerentemente fornito il nome di <em>pornocrazia</em>: sembra infatti Marozia fosse stata amante di Sergio III e madre di Giovanni XI, che sarebbero quindi tra loro padre e figlio, con il dettaglio che il primo fosse anche parente di lei; inoltre, come già sua madre Teodora, si vocifera sia stata amante di Giovanni X. Se tali voci sono perlopiù conformi all’interesse degli imperatori tedeschi di portare discredito ad un potere romano da cui dipende la loro incoronazione e che dimostra troppo spesso eccessiva autonomia, quanto è certo è che Marozia è probabilmente l’autentica regina d’Italia di tutta l’età di mezzo, ed è forse la donna che nella storia incarna maggiormente l’espressione del potere di Roma.</p>
<p>Successivamente, l’edificio sull’Aventino diventa residenza di Alberico II il Grande figlio di Marozia, dal quale lei viene spodestata mentre è prossima alle nozze con il re d’Italia Guido di Provenza, aspirante imperatore, per venir quindi imprigionata dentro Castel Sant’Angelo, in quel periodo a sua volta pertinenza della casata. Alberico, che attraverso il padre Alberico di Spoleto rivendica ascendenze franco-longobardo, è per ventidue anni signore laico della città e chiude le porte ad ogni intromissione esterna, collocandosi come il riconosciuto <em>Princeps Atque Omnium Romanorum.</em> Alberico nel 939 trasforma il palazzo in monastero cluniacense e lo dona all’abate Oddone, il secondo priore dell’ordine benedettino riformista di Cluny; la chiesa interna viene dedicata al mistico greco San Basilio. Bisanzio non è indifferente al potere di questa stirpe: una figlia di Marozia era stata richesta quale sposa per un figlio di Romano I Lecapeno, una principessa bizantina era stata offerta ad Alberico. Poi, non se ne fa nulla, ma ciò è indice che la Roma d’Oriente prende posizione favorevole alla nuova affermazione della città di Roma quale sovranità autonoma.</p>
<p>Figlio di Alberico è Ottaviano, il pontefice Giovanni XII, che incorpora i poteri religiosi e civili della città e che inoltre incoronando il potente re guerriero Ottone I di Sassonia rinnova l’istituzione imperiale. Qualcosa sembra andare storto, dove il papa prima incorona l’imperatore e poi gli trama contro cercando contatti con Berengario II di Ivrea, e quindi l’imperatore fa di tutto per delegittimare e spodestare il papa, alimentando una diffamazione che, come testimoniano anche queste escursioni, non è affatto insolita nei confronti dei Tuscolani, indipendentemente dai loro meriti. Ad ogni modo, l’impero romano-germanico va a rappresentare una compagine più solida di quello carolingio, con tutto ciò che ne consegue.</p>
<p>Girando sull’Aventino si trovano luoghi cruciali per la romanità e il cattolicesimo e per l’equilibrio di forze vi si compongono: cerchiamo di focalizzare loro caratteristiche e riferimenti così come si presentano nell’epoca medievale, senza troppo considerarne le aggiunte successive ma cenrcando di soppesarne storia e documenti. La chiesa di San Bonifacio (oggi Sant’Alessio), coinvolta nel monastero cluniacense, è ceduta nel 977 da papa Benedetto VII dei Conti di Tuscolo e fedele alleato dell’imperatore Ottone II, al monaco orientale Sergio, metropolita di Damasco, monaco basiliano fuggito dalle incursioni saracene. Invece, a Santa Prisca troviamo un fonte dove si vuole che l’apostolo Pietro impartisse il battesimo, tuttora usato nelle funzioni. Al di sotto della chiesa, un ben conservato Mitreo mantiene l’affresco della <em>souvetaurilla</em>, sacrificio simultaneo di un ariete, un toro e un cinghiale, praticato a Roma quale rito di purificazione collettiva a base agraria di cui si parla anche nell’<em>Odissea</em> (VIII, 59-60; XI, 131 e sgg.). L’affresco non pertiene quindi il mitraismo, religione iranica diffusasi con caratteristiche originali nell’impero prima dell’affermazione del Cristianesimo, nel quale la <em>tauroctomia</em>, uccisione del toro, rappresenta l’atto archetipico di una cosmogonia che porta la luce a prevalere sulle forze oscure.</p>
<p>Una chiesa antica come un tempio pagano è Santa Sabina, fondata nel 422 utilizzando le 24 colonne marmoree corinzie del tempio di Giunone Regina; nel IX sec.&nbsp;le decorazioni furono arricchite di finestre in selenite, gesso cristallino che sostituisce il vetro, ancora sconosciuto. Nell’area è compreso anche il perimetro del santuario di Diana fatto erigere dal re etrusco di Roma Servio Tullio, che ne conduce qui il culto traslandolo dalle sponde del lago di Nemi dove alla dea della caccia era dedicato un importante centro religioso. Ancora precedentemente, sappiamo che l’Aventino aveva accolto la tomba di Remo, il fratello ribelle del fondatore dell’Urbe. Sembra quindi che il colle abbia la vocazione ad ospitare una memoria essenziale quanto problematica.</p>
<p>Nel medioevo l’Aventino, questa parte di Roma ancora oggi quasi nascosta, per volere di Alberico il Grande diventa luogo di monasteri cluniacensi e basiliani. Successivamente, vi trovano residenza due imperatori del Sacro Romano Impero della Nazione Germanica, forse dalle nobili intenzioni ma non proprio fortunati nelle tempistiche. Ottone III di Sassonia, figlio di Ottone II e della principessa bizantina Teofano che, insediatosi nel 996, dopo aver ricusato la Donazione di Costantino, biasimato i pontefici precedenti e fatta donazione al papa “mago” Silvestro II di Aurillac, viene cacciato nel 1002 da una sommossa guidata dal suo luogotenente Gregorio I di Tuscolo. Poi, Lotario II di Supplinburgo, intronizzato nel 1133 per il volere di Innocenzo II e Bernardo di Chiaravalle, protettori dei Templari, e che tenta di portare pace e armonia proprio durante lo scisma provocato dall’elezione di Anacleto II. Morto nel 1137, viene soppiantato dagli Hohenstaufen, la casata di Federico Barbarossa.</p>
<p>Nella zona conosciuta come Piccolo Aventino, il monastero Cella Nuova (San Saba), frequentato da monaci greci dai tempi di una (non certa) donazione di Gregorio Magno dell’800, viene concesso da Lucio II Caccianemici ai cluniacesi nel 1144; lo stesso anno, mentre i sovrani cattolici deportano gli Ebrei Sefarditi dai regni di Castiglia e Aragona, i Turchi Selgiuchidi riconquistano ai Crociati la città mesopotamica di Edessa (Şanlıurfa, Turchia), dove era stato ritrovato il Volto di Cristo conosciuto come <em>Mandylion</em>.</p>
<p>Laddove guerre e religioni oppongono i popoli e segnano le migrazioni, luoghi come i monasteri sull’Aventino permettono l’incontro di diverse generazioni di benedettini latini e basiliani greci, favorendo una confluenza di culture che porterà al pellegrinaggio di San Nilo da Rossano verso Roma e al suo approdo a Tuscolo, e quindi alla fondazione dell’Abbazia di Grottaferrata sui terreni donati da Gregorio I, il primo effettivo esponente della casata dei Conti di Tuscolo. Forse è nipote di Giovanni XII, in quanto figlio di <em>Deodatus</em>, questi probabile figlio naturale del papa, che compare nelle genealogie in posizione intermedia tra i due. Ed è questo il periodo in cui la stirpe di Teofliatto occupa l’antica Tuscolo, già passata attraverso l’incastellamento, e ne assume il nome.</p>
<p>Nel periodo di dispegamento del loro potere, i Conti sono particolarmente legati a chiese disseminate per Roma quali Santa Maria di Via Lata, San Giovanni a Porta Latina, Sant’Eustachio presso il Pantheon. A Santa Maria di Via Lata, all’epoca di Teofilatto, vi erano celebrati in una sorta di trinità lui, la moglie e il pontefice Sergio III loro congiunto, il quale ricostruisce dopo il suo crollo la basilica Lateranense allora sede papale, e soprattutto favorisce un nuovo ceto dirigente capace di coprire il vuoto di potere determinato dalla dissoluzione dell’impero caroligio, che aveva condotto Roma a situazioni quali la vicenda della papessa Giovanna, certamente leggendaria, e il processo al cadavere di papa Formoso, senza alcun dubbio reale. Invece, San Giovanni a Porta Latina ebbe ruolo nel complicato periodo di Benedetto IX, e in particolare nella successione sua e del suo rivale Silvestro III Crescenzi verso Gregorio VI Graziani, vicino ai Pierleoni e padrino di Benedetto IX, mentore anche di Gregorio VII di Soana, artefice della riforma che cambierà definitivamente la composizione della Chiesa e i suoi rapporti con il mondo temporale.</p>
<p>L’importanza di Sant’Eustachio presso il Pantheon si evidenza quando, con Rainone e la fuoriuscita da Tuscolo che, temendo la sua incombente distruzione, arriva a scambiarla con Montefiascone e borgo San Flaviano sulla Cassia, i Conti si fanno chiamare Cavalieri di Sant’Eustachio; la <em>Legenda Aurea</em> di Jacopo da Varazze ci informa che questi sia un soldato romano convertitosi al Cristianesimo dopo aver visto una croce sul capo di un cervo presso la Mentorella sul Monte Guadagnolo, tra Palestrina e Tivoli, e si vuole quale esponente degli Anici. Storia e leggenda si confondono, e se la storia ha base incerte, la leggenda è creduta quale vera, e ambedue hanno informato la cultura alla quale si riferiscono. E ancora oggi, sulla chiesa di Sant’Eustachio, che come le altre legate ai Tuscolani viene riconsacrata dopo la distruzione della città, c’è la testa di un cervo.</p>
<p>Torniamo sull’Aventino. Nel 1138, l’antipapa Vittore IV Monticelli, vicino a Anacleto II, all’aristocrazia romana e agli interessi tedeschi, viene definitivamente esautorato. Sul trono papale si insedia Innocenzo II, il colle e il suo palazzo vanno a costituire sede ideale per i Templari, che ufficialmente si propongono di proteggere i pellegrini diretti verso la Terra Santa. Qui però non parleremo dei Templari, della figura di Ugo di Payns e della circostanze oscure della loro fondazione a Gerusalemme nel 1119 circa, né di quelle altrettanto misteriose del loro scioglimento decretato da Filippo il Bello a Parigi nel 1332 e dello strano destino di Jacques de Molay, l’ultimo maestro templare che a detta di alcuni potrebbe essere l’uomo della Sindone. Non ci occuperemo né degli ambigui simboli dei due uomini su un solo cavallo o della cintura fallica, e delle accuse di sodomia loro inflitte, né delle loro immense ricchezze patrimoniali e finanziare e degli elevati tassi d’interesse praticati. Non faremo riferimento né all’idolo Bafometto, raffigurato con una testa caprina e nel cui nome si può rintracciare la storpiatura di quello del profeta musulmano Maometto, né tratteremo della mistica erotica capace di far ascendere ogni impulso che taluni attribuiscono loro.</p>
<p>Non parleremo delle vicende del Graal, definito anche come <em>«oggetto mistico e mistica della storia»</em>, conosciuto come la coppa che raccolse il sangue di Cristo crocefisso, di cui si dice sia stato ricavato da uno smeraldo caduto dalla fronte di Lucifero, eppure di probabile origine celtica. Non ci interesseremo né dei loro rituali demistificatori delle convenzioni cristiane e dello sputo verso la croce che elevava ad una fede maggiore, né della messa in discussione della divinità di Cristo, né tantomeno di un presunta discendenza sua e della Maddalena né delle loro eventuali ascendenze sui “re fannulloni” Merovingi. Non ci occuperemo né degli scavi da loro compiuti per cercare l’Arca dell’Alleanza o quanto restava di ciò da cui prendono il nome, il Tempio di Salomone situato sotto la Cupola della Roccia a Gerusalemme, dove è il Monte Morìa, per gli ebrei luogo dove fu risparmiato il sacrificio a Isacco figlio di Abramo, e tralasceremo pure che per i musulmani costui è Ismaele e il luogo dell’accaduto è presso La Mecca. Tutto questo qui non ci interessa: stiamo parlando di un edificio, dei suoi diversi proprietari, degli ampi interessi di questi suoi proprietari un tempo così illustri e ora praticamente polverizzati. E se di tutto ciò non ne resta che la memoria, stiamo comunque trattando di questioni di pietre e di potere, concrete e materiali, non di storie quasi nascoste sulle quali si è poi esercitato un ricamo di secoli.</p>
<p>Dopo lo scioglimento dei Templari, la chiesa di Santa Maria che già fu il palazzo di Marozia viene assegnato ai Cavalieri di Rodi, e nel 1522 diviene proprietà dei Cavalieri di Malta; una sua sala viene utilizzata anche per le giureconsulte cittadine fino al sec.&nbsp;XV. Quanto resta dell’insieme originale, che oggi si distingue per la sistemazione architettonica realizzata nel 1756 da Giovan Battista Piranesi, un’enciclopedia in simboli del mondo templare, elaborata da un aderente alla Massoneria dallo spiccato gusto neo-classico, è un sempre sorprendente buco della serratura dal quale si riesce a vedere in fondo ad una fila di abeti la cupola di San Pietro: che, nell’epoca delle vicende tuscolane, non era la sede papale, ma la chiesa dove venivano incoronati gli imperatori. Per i Templari rappresentava l’immagine di Gerusalemme, e l’intero Aventino era visto come una nave pronta a salpare. Noi invece, perlopiù, vediamo cose diverse.</p>
<p><strong>Bibliografia: in preparazione.</strong></p>
<p><em>Prima pubblicazione: «Controluce» n.&nbsp;4 a. XIV, aprile 2005; «Controluce» n.&nbsp;3 a. XV, marzo 2006 e «Lazio ieri e oggi» n.&nbsp;501, a. XLII n.&nbsp;1, agosto 2006. ultima revisione dicembre 2025.</em></p>
<p><em>Fotografia: Fabio De Simoni, Custode (Torraccio della Marrana lungo il tracciato della ferrovia Roma-Frascati, 2005).</em></p>


</section>

</main> <!-- /main -->
<script id="quarto-html-after-body" type="application/javascript">
window.document.addEventListener("DOMContentLoaded", function (event) {
  const toggleBodyColorMode = (bsSheetEl) => {
    const mode = bsSheetEl.getAttribute("data-mode");
    const bodyEl = window.document.querySelector("body");
    if (mode === "dark") {
      bodyEl.classList.add("quarto-dark");
      bodyEl.classList.remove("quarto-light");
    } else {
      bodyEl.classList.add("quarto-light");
      bodyEl.classList.remove("quarto-dark");
    }
  }
  const toggleBodyColorPrimary = () => {
    const bsSheetEl = window.document.querySelector("link#quarto-bootstrap");
    if (bsSheetEl) {
      toggleBodyColorMode(bsSheetEl);
    }
  }
  toggleBodyColorPrimary();  
  const icon = "";
  const anchorJS = new window.AnchorJS();
  anchorJS.options = {
    placement: 'right',
    icon: icon
  };
  anchorJS.add('.anchored');
  const isCodeAnnotation = (el) => {
    for (const clz of el.classList) {
      if (clz.startsWith('code-annotation-')) {                     
        return true;
      }
    }
    return false;
  }
  const clipboard = new window.ClipboardJS('.code-copy-button', {
    text: function(trigger) {
      const codeEl = trigger.previousElementSibling.cloneNode(true);
      for (const childEl of codeEl.children) {
        if (isCodeAnnotation(childEl)) {
          childEl.remove();
        }
      }
      return codeEl.innerText;
    }
  });
  clipboard.on('success', function(e) {
    // button target
    const button = e.trigger;
    // don't keep focus
    button.blur();
    // flash "checked"
    button.classList.add('code-copy-button-checked');
    var currentTitle = button.getAttribute("title");
    button.setAttribute("title", "Copiato!");
    let tooltip;
    if (window.bootstrap) {
      button.setAttribute("data-bs-toggle", "tooltip");
      button.setAttribute("data-bs-placement", "left");
      button.setAttribute("data-bs-title", "Copiato!");
      tooltip = new bootstrap.Tooltip(button, 
        { trigger: "manual", 
          customClass: "code-copy-button-tooltip",
          offset: [0, -8]});
      tooltip.show();    
    }
    setTimeout(function() {
      if (tooltip) {
        tooltip.hide();
        button.removeAttribute("data-bs-title");
        button.removeAttribute("data-bs-toggle");
        button.removeAttribute("data-bs-placement");
      }
      button.setAttribute("title", currentTitle);
      button.classList.remove('code-copy-button-checked');
    }, 1000);
    // clear code selection
    e.clearSelection();
  });
  function tippyHover(el, contentFn) {
    const config = {
      allowHTML: true,
      content: contentFn,
      maxWidth: 500,
      delay: 100,
      arrow: false,
      appendTo: function(el) {
          return el.parentElement;
      },
      interactive: true,
      interactiveBorder: 10,
      theme: 'quarto',
      placement: 'bottom-start'
    };
    window.tippy(el, config); 
  }
  const noterefs = window.document.querySelectorAll('a[role="doc-noteref"]');
  for (var i=0; i<noterefs.length; i++) {
    const ref = noterefs[i];
    tippyHover(ref, function() {
      // use id or data attribute instead here
      let href = ref.getAttribute('data-footnote-href') || ref.getAttribute('href');
      try { href = new URL(href).hash; } catch {}
      const id = href.replace(/^#\/?/, "");
      const note = window.document.getElementById(id);
      return note.innerHTML;
    });
  }
      let selectedAnnoteEl;
      const selectorForAnnotation = ( cell, annotation) => {
        let cellAttr = 'data-code-cell="' + cell + '"';
        let lineAttr = 'data-code-annotation="' +  annotation + '"';
        const selector = 'span[' + cellAttr + '][' + lineAttr + ']';
        return selector;
      }
      const selectCodeLines = (annoteEl) => {
        const doc = window.document;
        const targetCell = annoteEl.getAttribute("data-target-cell");
        const targetAnnotation = annoteEl.getAttribute("data-target-annotation");
        const annoteSpan = window.document.querySelector(selectorForAnnotation(targetCell, targetAnnotation));
        const lines = annoteSpan.getAttribute("data-code-lines").split(",");
        const lineIds = lines.map((line) => {
          return targetCell + "-" + line;
        })
        let top = null;
        let height = null;
        let parent = null;
        if (lineIds.length > 0) {
            //compute the position of the single el (top and bottom and make a div)
            const el = window.document.getElementById(lineIds[0]);
            top = el.offsetTop;
            height = el.offsetHeight;
            parent = el.parentElement.parentElement;
          if (lineIds.length > 1) {
            const lastEl = window.document.getElementById(lineIds[lineIds.length - 1]);
            const bottom = lastEl.offsetTop + lastEl.offsetHeight;
            height = bottom - top;
          }
          if (top !== null && height !== null && parent !== null) {
            // cook up a div (if necessary) and position it 
            let div = window.document.getElementById("code-annotation-line-highlight");
            if (div === null) {
              div = window.document.createElement("div");
              div.setAttribute("id", "code-annotation-line-highlight");
              div.style.position = 'absolute';
              parent.appendChild(div);
            }
            div.style.top = top - 2 + "px";
            div.style.height = height + 4 + "px";
            let gutterDiv = window.document.getElementById("code-annotation-line-highlight-gutter");
            if (gutterDiv === null) {
              gutterDiv = window.document.createElement("div");
              gutterDiv.setAttribute("id", "code-annotation-line-highlight-gutter");
              gutterDiv.style.position = 'absolute';
              const codeCell = window.document.getElementById(targetCell);
              const gutter = codeCell.querySelector('.code-annotation-gutter');
              gutter.appendChild(gutterDiv);
            }
            gutterDiv.style.top = top - 2 + "px";
            gutterDiv.style.height = height + 4 + "px";
          }
          selectedAnnoteEl = annoteEl;
        }
      };
      const unselectCodeLines = () => {
        const elementsIds = ["code-annotation-line-highlight", "code-annotation-line-highlight-gutter"];
        elementsIds.forEach((elId) => {
          const div = window.document.getElementById(elId);
          if (div) {
            div.remove();
          }
        });
        selectedAnnoteEl = undefined;
      };
      // Attach click handler to the DT
      const annoteDls = window.document.querySelectorAll('dt[data-target-cell]');
      for (const annoteDlNode of annoteDls) {
        annoteDlNode.addEventListener('click', (event) => {
          const clickedEl = event.target;
          if (clickedEl !== selectedAnnoteEl) {
            unselectCodeLines();
            const activeEl = window.document.querySelector('dt[data-target-cell].code-annotation-active');
            if (activeEl) {
              activeEl.classList.remove('code-annotation-active');
            }
            selectCodeLines(clickedEl);
            clickedEl.classList.add('code-annotation-active');
          } else {
            // Unselect the line
            unselectCodeLines();
            clickedEl.classList.remove('code-annotation-active');
          }
        });
      }
  const findCites = (el) => {
    const parentEl = el.parentElement;
    if (parentEl) {
      const cites = parentEl.dataset.cites;
      if (cites) {
        return {
          el,
          cites: cites.split(' ')
        };
      } else {
        return findCites(el.parentElement)
      }
    } else {
      return undefined;
    }
  };
  var bibliorefs = window.document.querySelectorAll('a[role="doc-biblioref"]');
  for (var i=0; i<bibliorefs.length; i++) {
    const ref = bibliorefs[i];
    const citeInfo = findCites(ref);
    if (citeInfo) {
      tippyHover(citeInfo.el, function() {
        var popup = window.document.createElement('div');
        citeInfo.cites.forEach(function(cite) {
          var citeDiv = window.document.createElement('div');
          citeDiv.classList.add('hanging-indent');
          citeDiv.classList.add('csl-entry');
          var biblioDiv = window.document.getElementById('ref-' + cite);
          if (biblioDiv) {
            citeDiv.innerHTML = biblioDiv.innerHTML;
          }
          popup.appendChild(citeDiv);
        });
        return popup.innerHTML;
      });
    }
  }
});
</script>
</div> <!-- /content -->
<footer class="footer">
  <div class="nav-footer">
    <div class="nav-footer-left">
      <ul class="footer-items list-unstyled">
    <li class="nav-item">
    <a class="nav-link" href="https://creativecommons.org/licenses/by-nc-sa/4.0/deed.it">Questa raccolta di opere è distribuita con Licenza Creative Commons Attribuzione - Non commerciale - Condividi allo stesso modo 4.0</a>
  </li>  
</ul>
    </div>   
    <div class="nav-footer-center">
      &nbsp;
    </div>
    <div class="nav-footer-right">
      <ul class="footer-items list-unstyled">
    <li class="nav-item">
 ISSN 2499-6610
  </li>  
</ul>
    </div>
  </div>
</footer>



</body></html>