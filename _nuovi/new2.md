---
author: Carlo Signori
date: 2016-02-19
image: /images/2016/02/soundcheck-philosophie.png
title: Macht und Denken. Slam di filosofia a Lipsia
categories:
  - filosofia
  - musica
  - Rivista
tags:
  - filosofia
  - Lipsia
  - performance
---

Le vicende degli apostoli sono spesso trasurate ma sono parimenti avvincenti e significative di quelle del loro capoccia, e introducono figure che si intrecciano in tempi e luoghi diversi nello sviluppo della cristianità. Le spoglie di Filippo e Giacomo sono nella basilica dei SS. Apostoli, giunte da Gerusalemme o da Costantinopoli. 

La loro festa non commemora il giorno della loro morte ma quello della dedicazione della basilica eretta a loro luogo di culto a Roma tra 556 e 574 da papa Pelagio I e papa Giovanni III. Fino alla metà del novecento la festa si festeggiava il primo maggio e viene sostituita da Pio XII Pacelli quella di San Giuseppe lavoratore, alla quale si sovrappone la commemorazione della rivolta di Chicago del 1886. Feste intrastagionali come il primo maggio esistono in tutte le culture, e Macrobio Teodosio racconta che il mese stesso di maggio deriva dal dio Maius invocato a Tuscolo, passato ai fasti di Roma nei panni di Giove. Giove dispensa, molti sono i suoi figli. Maggio nella cristianità è il mese della Madonna, e per gli astrologi è il mese in cui il sole entra il segno dei Gemelli.

La basilica di SS. Apostoli sulla via Lata (via del Corso) viene costruita negli anni delle dispute teologiche tra Roma e la potente Costantinopoli dell'imperatore Giustiniano, degli assedi dei Goti e dei Longobardi, di una Roma di cui Pelagio dice: «la povertà e lo squallore sono tali che non si possono guardare». Il pontefice in carica la rinnova costruendo in città chiese e attraverso una diplomazia accorta all'esterno; in modi non sono forse specchiati ma trovano efficaci. Quella dei Santi Apostoli è delle poche chiese che non sorgono su un edificio di culto preesistente, e nel disegno originario era probabilmente un edificio a tre navate ispirato all'Apostoleiòn bizantino, poi trasformato nella moschea di Fathi, modello pure di San Marco a Venezia.

La chiesa viene ricostruita nel 901 nella principale zona di influenza di Teofilatto, sorta di intendente di finanza con compiti militari; la moglie Teodora è "augusta senatrice" e vanta discendenze dagli Anici. Dalla loro figlia Marozia nasce il potere dei principi e dei papi che verrano detti dei Conti di Tuscolo, città anticammente protetta dai Dioscuri, i divini gemelli figli di Giove e Leda. La chiesa crolla nel terremoto nel 1348; sono gli anni della cattività avignonese e da quelle parti può capitate d'incontrare il cadavere di Cola di Rienzo, su una facciata non più in uso della vicina chiesa di San Marcello. 

Nel secondo quarto del 1400 la chiesa dei Santi apostoli viene ricostruita, con affreschi di Melozzo da Forlì (non più presenti) che fanno da scuola a Michelangelo, da parte di Martino V Colonna, colui che riporta il papato da Avignone e Roma, e rimane particolarmente legata ai Colonna, discendenti dei tuscolani. Dal 1440 ne diventa titolare il Cardinale Bessarione, già patriarca di Costantinopoli e tra gli altri titoli vescovo Tuscolano (quando la sede era a Santa Maria in Monasterio sull'Esquilino) e abate commendario a San Nilo (fondata da basiliani di rito greco-ortodosso), assommando per un periodo le due cariche. 

Al cardinale, grande ambasciatore della cultura bizantina presso la chiesa latina, fautore della loro riunificazione e tra i principale punti di diffusione nell'umanesimo, di cui arricchisce la componente neoplatonica in sintonia con il pontefice Pio II Piccolomini, si deve la diffusione l'istituzione del patronato di Filippo e Giacomo nella diocesi tuscolana, ed è sepolto nella chiesa da lui retta e oggi dedicata ai XII Apostoli. Nel 1702 Clemente XI commissiona il totale rifacimento dell'edificio all'architetto Francesco Fontana, morto precocemente e sostituito nel 1708 dall'anziano padre Carlo Fontana, a cui succedette nel 1712 da Nicola Michetti. Le reliquie dei santi furono effettivamente ritenute negli scavi del 1873.

Filippo e Giacomo ci accolgono ai lati del portale d'ingresso della Cattedrale di San Pietro di Frascati, di cui sono patroni. La facciata rococò della chiesa, disegnata da Girolamo Fontana, è finita di costruire nel 1700 utilizzando lapis tuscolanum e travertino di Tivoli, associando quindi nella stessa struttura la pietra vulcanica dalle cave di levante del territorio e quella dei monumenti della Roma antica e meno antica, Alla sinistra, Giuseppe Napolione ha scolpito San Giacomo minore, mentre a Vincenzo Felici dobbiamo San Filippo sulla destra. Uno brandisce una croce, l'altro ha un gesto ieratico, e ambedue hanno in una mano un libro. I due apostoli si aggiungo a San Sebastiano e San Rocco, che a destra e a sinistra della facciata occupano le nicchie sotto ai campanili, e a San Pietro e Paolo nella fascia superiore, con opere realizzate da altri artisti. L'interno della chiesa è stato interamente ricostruito dopo i bombardamenti dell'8 settemmre 1943. 

Ricorre con ogni evidenza nelle figure di Filippo e Giacomo un modello gemellare di manifestazione della divinità del quale sono modello Castore e Pollùce, che dove sono di discendenza divina sono riteniti figli di Zeus e di Leda (Orazio, Ars Poetica, 147). Il loro culto approda nella campagna romana e, come stablisce l'archeologo Grossi-Gondi, si stabilisce a Tuscolo, ed è l'epoca che gli astronomi definiscono dei Gemelli. I Dioscuri, tra gli Argonauti alla ricerca del vello d'oro che guariva ogni ferita, si distinguono uno come boxer, l'altro come cavallerizzo. In occasione delle guerre Latine, come era consueto alla vigilia di ogni guerra, il rituale dell'evocatio svolto sul Palatino accoglie le divinità nella loro nuova dimora, e Dionisio di Alicarnasso ricorda come combattono dalla parte dei Romani contro Tuscolo alleata a Tarquinio il Superbo in fuga da Roma. Sconfitta la ribellione dell'ultimo re etrusco, Roma diviene repubblica: il Foedus Cassianum inizia ad estendere la cittadinanza Romana alle popolazioni. Da Ottavio Mamilio di Tuscolo e la figlia di Tarquinia Anicia si vuole discenda una linea che tra figure e intrecci, dati certi e ricostruzioni possibili, permette di individuare quanto sviluppandosi poi con i Conti di Tuscolo e quindi i Colonna, può ricucire le parti della città. I Dioscuri, da parte loro, restano a lungo sulle monete e nei culti popolari, prestandosi ad una reintepretazione cristiana di cui sono traccia anche Pietro e Paolo, patroni di Roma, Cosma e Damiano paricolarmente importanti per la Chiesa slava, e con peculirità specifiche Filippo e Giacomo.

San Giacomo minore risulta figlio di Alfeo e di Maria di Cloefa, parente della Madonna (Matteo 10:3-27:56, Marco 3:18-15:40, Luca 6:15-16:1, Atti 1:13; Galati 1:18,19), e Cristo risorto gli appare prima che ad altri apostoli (Corinti (15:7). Eusebio di Cesarea lo descrive incline alla carità e alla giustizia e ne riferisce la rigorosa osservanza ebraica, era l'unico a cui fosse permesso di entrare nel Santo dei Santi e aveva abitudini di astensione e castità che riportano all'ambiente essenico; a Gerusalemme fonda una comunità che attira conversioni anche presso gli ebrei, partecipa al Concilio e diventa vescovo della città, ed è altresì indicato come autore della prima delle sette lettere definite «cattoliche». Flavio Giuseppe ne ricorda la condanna nel 62 ad opera del sommo sacerdote Anania; viene  martirizzato prima buttandolo giù da un terrazzo, quindi lapidato, poi preso a mazzate sul cranio. A dispetto di ciò, la sua testa viene custodita a Santiago di Compostela che da parte sua è dedicata a Giacomo Maggiore (forte difensore dell'elemento giudaizzante e anche lui martire per mano ebraica, primo tra gli apostoli). Gli si attribuisce la sentenza senza tempo: «la fede senza le opere è morta», ed è spesso definito fratello del Signore. 

San Filippo, nativo di Betsaida aveva fama di uomo giusto che consultava le Scritture, ed è in significativo contatto con l'ambiente dei giudei ellenisti. Viene preso per la via dal messia e coinvolge tale Natanaele che gli risponde: «Può forse venir qualcosa di buono da Nazaret?».(Giovanni 1:43-51). Sua la domanda che precede la moltiplicazione dei pani e dei pesci: «Dove troveremo sufficiente pane per sfamare tanta moltitudine?» (Giovanni 6:1-15), ed è lui a chiedere che il Figlio mostri il Padre, ricevendo come risposta un po' stizzita che «il padre sia glorificato nel Figlio» (Giovanni: 14-14). Predica nelle Scizia, vasta zona persa tra mar Nero, steppa e Caucaso, e quindi in Frigia, al centro della Turchia. Nella Legenda Aurea di Jacopo da Varazze si narra che dei pagani lo trascinarono in un tempio di Marte costringendolo ad un sacrificio davanti alla statua della divinità. Con toni horror senza tempo, il piedistallo della statua si sgretola e dalla cavità ne esce un drago, che si avventa sul figlio del sacerdote che stava preparando il fuoco per il sacrificio, poi con il suo alito venefico uccide il sacerdote e due tribuni, avvelenando molti dei presenti; Filippo scaccia il drago e ne resuscita gli uccisi, guarisce gli ammalati per le esalazioni. Con forte fama di taumaturgo, fiero avversario dell’idolatria, a causa dei suoi successi nell'80 viene inchiodato ad un albero a testa in giù per ordine di un proconsole romano. La tomba a Hierapolis fu visitata dagli scopritori di mete sacre del periodo quali Eusebio di Cesarea, nel 1190 vi sfilò l'armata dei crociati al comando di Federico Barbarossa, e venne infine ritrovata nel 2015. Nel vangelo gnostico a lui attribuito, tra quelli scoperta a Nag Ammadhi nel 1941, possiamo farci sorprendere da queste parole: "La verità non è venuta nuda in questo mondo, ma in simboli e immagini. Non la si può afferrare in altro modo." 

I Dioscuri continuano a sorvegliare Roma in due punti. Dalla sommità delle scale del Campidoglio, con due statue ritrovate durante i lavori nel ghetto e lì poste nel 1584. Nella piazza del Quirinale, nella fontana dove le statue, dopo aver avuto come sedi il Tempio di Ercole e Bacco (via del Corso) e le terme di Costantino (adiacenti), sono state collocati nel 1591 da Domenico Fontana per volere da Sisto V Peretti, particolarmente attento alla politica cittadina delle acque. 

Santi e dei in forme diverse trovano posto in tutte le nostre culture, tendendo desta l'attenzione all'orizzonte del possibile senza perdere i segnali del presente. Nell'equilibrio di forze contrapposte che protegge lotte, giochi, viaggi e peripezie.