---
title: Mia, poesie
date: '2023-03-29'
# se non si mette un immagine qui viene usata la prima immagine dell articolo
# nell'elenco degli scritti
#image: muschietto.png
author:
 - Maria Lami
 - Matteo Pedani
categories:
 - poesia
tags:
 - mia
about:
# i vari nomi dei template sono:
# `jolla`, `trestles`, `solana`, `marquee`, `broadside`
  template: solana
# per non far visualizzare l'articolo 
draft: true
---

Mia é lo pseudonimo usato come firma alle sue ultime poesie. Lei era femminista, insegnante di disegno, pittrice, ceramista, operaia in una fabbrica di ceramica, artista, madre. Negli ultimi anni, ha scritto, alcune poesie, perché sentiva che voleva comunicare, voleva esprimersi. Fino ad allora le mani avevano guidato, matite e pennelli, con il passare del tempo si rendeva conto che non poteva più controllare i suoi tratti. Stava diventando cieca. Queste sono alcune delle sue poesie, scritte in maniera schietta, visive e senza artifici, rispecchiano gli ultimi suoi anni, ed il suo immaginario più visivo che verbale, sonoro.

*Matteo Pedani*

### Io vorrei

Una cuccia, una tana una culla\
e anche un nido,\
per ogni creatura che ha da nascere\
che sia stata preparata\
con un sorriso.\
Io vorrei\
che il mondo fosse in fiore\
e l'universo in pace, musica, morbido sole.\
Non pene o pianti, non scosse\
o fuoco o baruffe\
se non per giuoco.\
E quando l'ora scade,\
che sorella morte,\
alla porta si accosti\
dolcemente.\
E così con mano leggera prema\
e s involi con la creatura.\
Così io vorrei.\

### Dedicata a Pontremoli

Ripide le quattro sponde,\
scivolano dal monte\
con le tue vecchie pietre,\
ponti, castelli, palazzi costruisci.\
Ho bella del Piagnaro,\
portano le tue acque\
libri di pietra e di sapere,\
al mare, al mondo.


### Sognando Giugno

::: columns
::: {.column width="55%"}
Carezza invisibile il vento\
e danza, nel campo di grano\
fra onde già bionde le spighe,\
i verdi, i celesti, rosseggia il papavero\
vano.\
Sorride,riflesso del cielo\
l'azzurro del bel fiordaliso\
e l'upupa stride regina\
vestita di beige e turchino.\
Il merlo si sporge e pilucca\
i frutti già pronti di more.\
Profumo nell'aere forte,\
di miele di fiori di sambuco\
di tiglio; tu prendi con man\
che non coglie\
il roseo fiore di timo.\
:::

::: {.column width="5%"}
<!-- empty column to create gap -->
:::

::: {.column width="40%"}
![](gallo_colori_piccolo.png)
:::
:::

### a Serena

Lunghe dita come farfalle leggere\
azzurri, indaco e colori infiniti\
pongono;\
a volte come memoria\
o sogni,forti di cultura antica.\
Moderna Artemisia,\
senza il suo tormento, ma\
serena consapevolezza ti pervade 


### Il Cane

::: columns
::: {.column width="55%"}
Muove le orecchie, il cane\
si esprime con le orecchie il cane,\
le drizza le piega delicatamente.\
A volte impercettibilmente per gli umani.\
Tagliano le orecchie ai cani gli umani,\
il cane muove la coda e la sventola\
felice.\
Se sgridato la tiene fra le gambe\
è chiaro il significato\
anche agli umani.\
Allegria, amore tutto così esprimono i cani.\
A volte al cane tagliano anche la coda\
gli uomini.\
Come si può esprimere il cane?\
:::

::: {.column width="5%"}
<!-- empty column to create gap -->
:::

::: {.column width="40%"}
![](scodato.png)
:::
:::

***Mia***

*novembre 2008*

![](muschietto.png){fig-alt="muschietto" fig-align="center"}
