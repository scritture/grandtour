---
title: Mia, poesie
date: '2023-03-29'
# se non si mette un immagine qui viene usata la prima immagine dell articolo
# nell elenco degli scritti
#image: 
author:
 - Maria Lami
 - Matteo Pedani
categories:
 - poesia
tags:
 - mia
# per non far visualizzare l'articolo 
#draft: true
---

::: colums
::: {.column width="17%"}
![](muschietto.png)
:::
::: {.column width="80%"}
Mia é lo pseudonimo che aveva usato come firma alle sue ultime poesie. Lei era femminista, insegnante di disegno, pittrice, ceramista, operaia in una fabbrica di ceramica, artista, madre.
:::
:::

Negli ultimi anni, ha scritto, alcune poesie, perché sentiva che voleva comunicare, voleva esprimersi. Fino ad allora le mani avevano guidato, matite e pennelli, con il passare del tempo si rendeva conto che non poteva più controllare i suoi tratti. Stava diventando cieca. Queste sono alcune delle sue poesie, scritte in maniera schietta, visive e senza artifici, rispecchiano gli ultimi suoi anni, ed il suo immaginario più visivo che verbale, sonoro.

*Matteo Pedani*

### Sognando Giugno

::: columns
::: {.column width="55%"}
Carezza invisibile il vento\
e danza, nel campo di grano\
fra onde già bionde le spighe,\
i verdi, i celesti, rosseggia il papavero\
vano.\
Sorride,riflesso del cielo\
l'azzurro del bel fiordaliso\
e l'upupa stride regina\
vestita di beige e turchino.\
Il merlo si sporge e pilucca\
i frutti già pronti di more.\
Profumo nell'aere forte,\
di miele di fiori di sambuco\
di tiglio; tu prendi con man\
che non coglie\
il roseo fiore di timo.\
:::

::: {.column width="5%"}
<!-- empty column to create gap -->
:::

::: {.column width="40%"}
![](gallo_colori_piccolo.png)
:::
:::

### Il Cane

::: columns
::: {.column width="55%"}
Muove le orecchie, il cane\
si esprime con le orecchie il cane,\
le drizza le piega delicatamente.\
A volte impercettibilmente per gli umani.\
Tagliano le orecchie ai cani gli umani,\
il cane muove la coda e la sventola\
felice.\
Se sgridato la tiene fra le gambe\
è chiaro il significato\
anche agli umani.\
Allegria, amore tutto così esprimono i cani.\
A volte al cane tagliano anche la coda\
gli uomini.\
Come si può esprimere il cane?\

*novembre 2008*
:::

::: {.column width="5%"}
<!-- empty column to create gap -->
:::

::: {.column width="40%"}
![](scodato.png)
:::
:::

### Io vorrei

Una cuccia, una tana una culla\
e anche un nido,\
per ogni creatura che ha da nascere\
che sia stata preparata\
con un sorriso.\
Io vorrei\
che il mondo fosse in fiore\
e l'universo in pace, musica, morbido sole.\
Non pene o pianti, non scosse\
o fuoco o baruffe\
se non per giuoco.\
E quando l'ora scade,\
che sorella morte,\
alla porta si accosti\
dolcemente.\
E così con mano leggera prema\
e s involi con la creatura.\
Così io vorrei.\

*Mia*
